# HiTech-WC

Suunnittelemassamme HiTech- wc: ssä oven avaus, vessanpöntön kansien avaus, huuhtelu ja desinfiointi on toteutettu täysin automaattisesti. Suunnittelimme wc:n myös siten, että se on varustettu tilaa säästävällä liukuovella, joka on auki wc:n ollessa vapaana.

Vessan toiminta:

Oven avaus/sulkeminen. Henkilön käveltyä sisään aktivoituu ensimmäinen sensori ja ovi sulkeutuu sekä pöntön kansi avautuu. Jos henkilö ei jostain syystä haluakaan käyttää vessanpönttöä ja haluaa poistua Wc:stä, hän voi pitää kättä sensori 1 edessä 3 sekuntia, jonka jälkeen ovi aukeaa ja pöntön kansi laskeutuu.

Istuinosan avaaminen/sulkeminen. Henkilö voi halutessaan asettaa käden sensori 2 eteen 3 sekunnin ajaksi nostaakseen/laskeakseen istuinosan. Jos sensorin tila on tosi, istuinosa nousee. Jos tila on epätosi, istuinosa laskee.

Läsnäolon tunnistaminen. Sensori 3 varmistaa, että ovi on lukossa desinfioinnin loppuun asti. Sensori tunnistaa pöntön olevan käytössä. Kun sensorin tilan laskeva reuna tunnistetaan, vessanpöntön huuhtelu ja desinfiointi alkaa. Näiden prosessien jälkeen ovi voi aueta sensori 1 tunnistaessa henkilön olevan ovensuulla valmiina poistumaan.

Suunnittelijat: Elias Khabbal, Iiro Laaksonen, Susanna Sun-Olkkonen, Tuukka Niinisaari
